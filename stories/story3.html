<body class="story">

<nav class="top-nav">
  <ul class="menu">
    <li><a href="../index.html">Home</a></li>
    <li class="dropdown">
      <a href="#">Stories ▾</a>
      <ul class="dropdown-menu">
        <li><a href="short.html">Short Stories</a></li>
        <li><a href="long.html">Long Stories</a></li>
      </ul>
    </li>
    <li><a href="../about.html">About</a></li>
    <li><a href="../contact.html">Contact</a></li>
  </ul>
</nav>

<section class="story-page">
  <div class="story-container">
    <h1>Story 3 – ഒറ്റയ്ക്ക്</h1>
    <img src="../images/father.jpg" alt="Story Image">
    <p>
                <!-- Copy your father's story here -->
                തിരുവങ്ങൂർ അംശം ദേശത്തിൻ്റെ തെക്കെ അറ്റത്തായി, കിഴക്ക് റെയിലും പടിഞ്ഞാറ് കാപ്പാടൻ പുഴയും തെക്കും വടക്കും തോടുകളും അതിർത്തിയായ ഒരു സന്തുഷ്ട ഗ്രാമം.
ഗ്രാമത്തിൽ വൈദ്യുതി യോ റോഡ് സൗകര്യമോ ഒന്നുമില്ല.
തെങ്ങും നെല്ലുമാണ് പ്രധാന കൃഷി. അതോടനുബന്ധിച്ച് ധാരാളം പണികളുമുണ്ടാകും.
തൊഴിൽ തന്നെ പല വിഭാഗങ്ങൾ ഉണ്ട്.
തെങ്ങുകയറ്റം, ചുമടെടുക്കൽ, ചേരി പൂത്തൽ, ചിക രി തല്ല്,  കയർപിരിക്കൽ, തേങ്ങ പൊളിക്കൽ, പറമ്പ് കിളക്കൽ, കൊത്തൽ മുതലായവ.
രാവിലെ മാത്രം തുറക്കുന്ന രണ്ടു ചായക്കടകൾ, രണ്ടു പലചരകട എന്നിവയും ഗ്രാമത്തിൻ്റെ ഭാഗമാണ്.
നോക്കെത്താ ദൂരത്ത് പരന്ന് കിടക്കുന്ന നെൽവയലുകൾ.അതിൻ്റെ ഇടയിലൂടെ നേർത്ത നടവരമ്പുകൾ .
ആ വരമ്പുകളിലൂടെയാണ് ആളുകൾ നടക്കാറ്.
നെല്ല് വിതക്കാത്ത അവസരത്തിൽ അത് കുട്ടികളുടെ കളിസ്ഥലമായി മാറും.</p>

<p>എന്തേക്കാളും അഞ്ചോ, ആരോ വയസ്സ് കൂടുതലുണ്ടാകും ശിവൻ.
ഞാൻ കാണുന്ന അവസരത്തിൽ അവൻ നാട്ടിലെ നല്ലൊരു ചുമടെടുപ്പുകാരനായി മാറിയിട്ടുണ്ട്.
അച്ഛനും അമ്മയും ഏട്ടനും മൂന്നു് സംഹാദരിമാരുമൊത്താണ് അവൻ്റെ താമസം.
അച്ഛണ് അസുഖം വന്ന കാരണം പണിക്ക് പോകാൻ പറ്റാത്തതു കൊണ്ട് വീട്ടുകാരുടെ അഭിപ്രായം കണക്കിലെടുത്താണ് പഠിത്തം നിർത്തി ശിവൻ പണിക്ക് പോകാൻ തുടങ്ങിയത്.
മുതിർന്ന ക്ലാസിൽ പഠിക്കുന്ന ഏട്ടനെ പഠിപ്പിക്കുകയും അനുജനെ പഞ്ഞിക്കയക്കുമാണ് അവർ ചെയ്തത്.
അതിലൊന്നും ശിവന്ന് വിഷമമില്ല.
അവൻ നാട്ടിൽ പെട്ടെന്ന് തന്നെ അറിയപ്പെടാൻ തുടങ്ങി.
അവൻ്റെ വർത്തമാനമാണ് എന്നെ അവനിലേക്ക് അടുപ്പിച്ചത്.
അത് ചിലർക്ക് രസിക്കും, ചിലർക്ക് അലോരസമുണ്ടാക്കുകയും ചെയ്യും
അവൻ്റെ വർത്തമാനത്തെപ്പറ്റി ചിലത് ഞാനിവിടെ സൂചിപ്പിക്കാം.
മുഴുവൻ നരച്ച തലമുടിയുമായി ആരെയെങ്കിലും കണ്ടാൽ അവൻ ചോദിക്കുക
നിങ്ങൾ പഞ്ഞി വിൽക്കാൻ പോകുകയാണോ എന്നാണ്.
അന്നത്തെ നാട്ടിൽ പ്രധാന വാർത്തകൾ അറിയുന്നതും ഗാനങ്ങൾ കേൾക്കുന്നതുമൊക്കെ റേഡിയോവിലൂടെയാണ്.
നാലോ അഞ്ചോ സ്റ്റേഷൻ കിട്ടും.
സ്റ്റേഷൻ മാറ്റുന്ന അവസരത്തിൽ റേഡിയോ പലശബ്ദങ്ങളും പുറപ്പെടുവിക്കും.
കരയുന്ന കുട്ടികളുമായി പോകുന്ന അമ്മാമാരോട് അവൻ ചോദിക്കുക സ്റ്റേഷൻ കിട്ടുന്നില്ലേ എന്നാണ്.
ചുമച്ച് നടക്കുന്ന ആരെയെങ്കിലും കണ്ടാൽ അവൻ പറയുക
ഇങ്ങള് ഭാഗ്യവാനാണ്.
വീട്ടിൽ നായയെപ്പോല്ലേണ്ടല്ലോ.
ഇത്തരം സംസാരമാണ് അവനെ നാട്ടിൽ അറിയപ്പെടാൻ ഇടയാക്കിയത്.
നാട്ടിലെ നെൽവയലുകളും നടവരമ്പും ഞാൻ നേരത്തെ സൂചിപ്പിച്ചിരുന്നല്ലോ.
വിശാലമായ പാടത്തിൻ്റെ ഇടയിലുള്ളവരമ്പിലൂടെ നടക്കുമ്പോൾ ചിലപ്പോൾ 'ഹോയ്' എന്ന വിളിക്കൾക്കാം. അല്ലെങ്കിൽ ഒരു വിസിലടി.
ചുറ്റുപാടും നോക്കിയാൽ ആരെയും കാണുകയുമില്ല.
മുന്നോട്ട് നടന്നാൽ വീണ്ടും അതേ ശബ്ദം.
ആളെ കാണില്ല.
അപ്പോഴാണ് നെല്ലിന്നുള്ളിൽ നിന്നും ശിവൻ പുറത്ത് വരിക.
ആളുകളെ കളിയാക്കാറുണ്ടെങ്കിലും പൊതുവേ ഗ്രാമക്കാർക്ക് അവനെ ഇഷ്ടമാണ്.</p>
<p>
പകലത്തെ പണിയെല്ലാം കഴിഞ്ഞാൽ അവന്ന് താല്പര്യം സിനിമ കാണലാണ്.
അടുത്ത ഗ്രാമങ്ങളിലായി രണ്ടു ടാക്കീസുകൾ ഉണ്ട്.
കോഴിക്കോട്ട് സിനിമ ഇറങ്ങി ഒരു കൊല്ലത്തിന്ന് ശേഷമാണ് ആ സിനിമ നാട്ടിലെത്തുക
ശിവൻ്റെ സുഹൃത്തായ രാജൻ കോഴിക്കോട്ട് നിന്നു സിനിമ കണ്ട് അതിൻ്റെ കഥ മുഴുവൻ ശിവനോട് പറയും .
ആ ഓർമ്മ വെച്ചാണ് ശിവൻ ടാക്കീസിൽ പോകുക.
സിനിമയുടെ ഓരോ സീൻ വരുന്നതിനു മുമ്പായി, ഇന്നതാണ് വരുന്നത് എന്ന് അവൻ ഉച്ചത്തിൽ പറയും. അത് കേൾക്കുന്നവർക്ക് ദ്യേഷ്യം വരും.
സസ്പൻസ് സിനിമയുടെ പൊരുൾ അവൻ ആദ്യം തന്നെ വിളിച്ചു പറയും.
അതു കാരണം സിനിമാ ടാക്കീസിൽ പല പ്രശ്നങ്ങളും അവൻ ഉണ്ടാക്കിയിട്ടുണ്ട്.</p>

<p>
ശിവൻ്റെ വീട്ടിൽ സഹോദരിമാരുടെ വിവാഹം ഓരോന്നായി കഴിഞ്ഞു.
കുടുംബ സ്വത്തിൻ്റെ അളവുകളും അതോടൊപ്പം കുറഞ്ഞു വന്നു.
കുറച്ച് വർഷങ്ങൾക്ക് ശേഷം ശിവൻ്റെ ഏട്ടൻ്റേയും കല്യാണം കഴിഞ്ഞു.
കല്യാണത്തെപ്പറ്റി പറഞ്ഞു വരുമ്പോളാണ് അവൻ്റെ കുസൃതിത്തരങ്ങൾ കൂടുതലായി പറയാനുള്ളത്.
നാട്ടിലെവിടെ കല്യാണം നടന്നാലും അതിൻ്റെ തുടക്കം മുതൽ അവസാനം വരെ അവനുണ്ടാകും
പന്തലിൻ്റെ കാല്, ഓ ല, മുളകൾ മുതലായവ കൊണ്ടുവരുന്നത് കൂടാതെ കുരുത്തോല തൂക്കൽ ,നാട്ടിൽ മുഴുവൻ നടന്ന് സാരികൾ വാങ്ങി അതു കൊണ്ട് പന്തൽ അലങ്കരിക്കലും, പാചകത്തിന്നായി അമ്മി കൊണ്ടുവരൽ ഒക്കെ ശിവൻ്റെ പണിയാണ്.
കരിമ്പിന്ന് കമ്പ് ദോഷം എന്ന് പറഞ്ഞ പോലെ കല്യാണദിവസം അവൻ്റെ സ്വഭാവം മുഴുവൻ മാറും.
വിവാഹ മുഹൂർത്തത്തിന്ന് എന്തൊക്കെ പൊല്ലാപ്പ് ഉണ്ടാക്കാമോ അതൊക്കെ ശിവൻ ചെയ്തിരിക്കും.
ആദ്യമൊക്കെ ചെറിയ രീതിയിലാണെങ്കിലും പിന്നീട് അത് രൂക്ഷമായി മാറി.
കല്യാണദിവസം ശിവൻ്റെ സാമീപ്യം ഒഴിവാക്കാൻ ആൾക്കാർ പലതും ശ്രമിച്ചു നോക്കി.
അതിലവർ പരാജയപ്പെടുകയാണ് ചെയ്തത്.
വിസ്താര ഭയത്താൽ അവൻ്റെ ആ ദിവസങ്ങളിലെ ചെയ്തികളെപ്പറ്റി ഞാനെഴുതുന്നില്ല.
എന്തൊക്കെ സുറകൾ ഉണ്ടോ അതൊക്കെ അവൻ ചെയ്യും.
ശിവൻ്റെ വീട്ടിൽ ഭാഗം വെപ്പ് നടന്നു.
വീടും സ്ഥലവും ഏട്ടൻ്റ പേരിലായി.
ശിവന്ന് വീടില്ലാത്ത അവസ്ഥ
അതൊന്നും അവന്ന് പ്രശ്നമില്ല. സന്തോഷത്തോടെ ജീവിച്ചു.</p>
<p>
പെണ്ണ് കെട്ടാതെ നടക്കുന്ന ശിവനെക്കൊണ്ട് പെണ്ണ് കെട്ടിക്കാനുള്ള ശ്രമം തുടങ്ങി.
കോരപ്പുഴക്ക് അക്കരെയുള്ള ഒരു കുട്ടിയെ കണ്ട് വിവാഹം ഉറപ്പിച്ചു.
വിവാഹ ദിവസം വന്നു.
അന്നേ ദിവസം പ്രശനങ്ങൾ ഒന്നും ഉണ്ടാവുകയില്ല എന്നാണ് കൂട്ടുകാരിൽ നിന്നും അവനറിയാൻ കഴിഞ്ഞത്.
അന്ന് നാടു മുഴുവൻ അവൻ്റെ കൂടെ ചെത്ത് വീട്ടിലേക്ക് നീങ്ങി.
തോണിയിലാണ് യാത്ര.
പെൺ വീട്ടിലെ കുട്ടികൾ പനനീർ തളിച്ച് അവനേയും കൂട്ടരേയും സ്വീകരിച്ചു
മുഹൂർത്ത സമയമായി. വരനും വധുവും കതിർമണ്ഡപത്തിലേക്ക് കയറി.
അപ്പോഴാണ് ഒന്ന് നിക്കണേ എന്ന് വിളിച്ചു പറഞ്ഞ് ഒരു യുവതിയും കുറച്ചാളുകളും അവിടെയെത്തിയത്.
പെൺവീട്ടുകാർക്കോ ശിവൻ്റെ നാട്ടുകാർക്കോ അവരെ അറിയില്ല.
എല്ലാവരും പരസ്പരം നോക്കി.
വന്നവരിൽ ഒരുത്തൻ മുന്നോട്ട് വന്ന്
ഇവളുടെ കാര്യത്തിൽ ഒരു തീരുമാനമുണ്ടായിട്ടുമതി കല്യാണം എന്നു പറഞ്ഞു.
ഗർഭിണിയായ യുവതിയെ പിടിച്ച് മുന്നിൽ നിർത്തി.
കതിർ മണ്ഡപത്തിൽ നിന്ന പെൺകുട്ടിയുടെ കണ്ണുകൾ മെല്ലെ അടയാൻ തുടങ്ങി.അവൾ മണ്ഡപത്തിൽ കുഴഞ്ഞു വീണു.
പെൺ വീട്ടുകാരും ശിവൻ്റെ ആൾക്കാരും തമ്മിൽ വാക്കേറ്റമായി.
അതിന്നിടയിൽ വന്ന യുവതിയും കൂട്ടരും സ്ഥലം വിട്ടു.
ശിവനെ പറ്റിക്കാനായി ആരോ ഒപ്പിച്ച പണിയാണിതെന്ന് കരഞ്ഞുപറഞ്ഞിട്ടും, പെൺ വീട്ടുകാർ വിവാഹം നടത്താൻ സമ്മതിച്ചില്ല.
ശിവനും കൂട്ടരും അവിടെ നിന്ന് ഇറങ്ങി.
വിവാഹ നടക്കാത്ത സങ്കടത്തിൽ ശിവനും, ഭക്ഷണം കഴിക്കാൻ പറ്റാത്ത വിഷമത്തിൽ കൂടെയുള്ളവരും തിരിച്ചു നടന്നു.
ശിവനെപ്പിന്നെ പുറത്ത് കണ്ടില്ല.
ഒരാഴ്ചക്ക് ശേഷം പുറത്തിറങ്ങിയ ശിവൻ,
ആദ്യം കണ്ടവനോട്ട് ചോദിച്ചു.
അല്ല അൻ്റെ കല്യാണം കഴിഞ്ഞെടോ?
നാട്ടിൽ വൈദ്യുതി വന്നു.റോഡ് വന്നു. എല്ലാ വീട്ടിലും വാഹനങ്ങൾ ഉണ്ട്.
ഇപ്പാഴും കാണുന്നവരോട് ശിവൻ ചോദിക്കും
അൻ്റെ കല്യാണം കഴിഞ്ഞ ടോ എന്ന്.
            </p>

  </div>
</section>

</body>
