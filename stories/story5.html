<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Story Title - Chammana Haridas</title>
    <link rel="stylesheet" href="../css/style.css">
</head>
<body>
    <header>
        <h1>കഷണ്ടി</h1>
        <p><em>by Chammana Haridas</em></p>
        <nav>
            <a href="../index.html">Home</a>
        </nav>
    </header>

    <main>
        <article>
            <p>
                <!-- Copy your father's story here -->
                എനിക്ക് കഷണ്ടി ഇല്ലായിരുന്നെങ്കിൽ എങ്ങനെ ഉണ്ടാകുമായിരുന്നു.പലപ്പോഴും ഞാനതിനെപ്പറ്റി ആലോചിച്ചു കൊണ്ടിരിക്കും.
ആലോചന ചെന്നെത്തുക, ഞാനെത്തിന് അതിനെ പറ്റി ചിന്തിക്കണം എന്നാണ്.</p><p>
ഞാൻ കാണുന്നില്ല എൻ്റെ കഷണ്ടിയെ. എൻ്റെ കഷണ്ടി കാരണം എന്ന കാണാൻ യാതെ രു ചേലുമില്ല എന്നറിയുന്നത് എന്നെ കാണുന്നവരാണ്.
ആ കാര്യത്തിൽ ഞാൻ വേവലാതിപ്പെടേണ്ടതില്ല.
ഷേവുചെയ്യുമ്പോഴാണ് എൻ്റെ പ്രതിബിംബം ഞാൻ കാണുന്നത്. അതൊരു പ്രശ്നമാണ്. കണ്ണാടിയില്ലാതെ ഷേവ് ചെയ്യാൻ പറ്റുകയുമില്ല.</p><p>
തല കാണാതെ മുഖം മാത്രം കാണുന്ന കണ്ണാടിക്ക് ഞാൻ അന്വേഷിച്ചു. അത്തരമൊന്ന് കിട്ടിയില്ല.
ബാർബർഷാപ്പിൽ പോയാൽ എൻ്റെ കഷണ്ടി പൂർണ്ണമായും കാണും.
ഞാനെത്ര കൊല്ലമായി ബാർബർഷാപ്പിൽ പോയിട്ട്.അങ്ങനെ ഒരു കടയുണ്ട് എന്ന് ഞാൻ ഓർത്തത് ശ്രീനിവാസൻ്റെ കഥ പറയുമ്പോൾ എന്ന സിനിമ കണ്ടപ്പോഴാണ്.
നമുക്ക് ആവശ്യമില്ലാത്ത കാര്യങ്ങൾ വെറുതെ ഓർത്തുവെക്കേണ്ട കാര്യമില്ലല്ലോ '.</p><p>
ചെറുപ്പകാലത്ത് അമ്മ പറയാറുണ്ടു്, തല നല്ലവണ്ണം തോർത്തണമെന്ന് .
ഇന്നതിൻ്റെ ആവശ്യമില്ല. ഒന്ന് തുടച്ചാൽ മതി.
വേണമെങ്കിൽ മഴ കൊണ്ടും നടക്കാം. തലയിൽ വീഴുന്ന വെള്ളം അപ്പോൾത്തന്നെ തെറിച്ചു പോകും. അങ്ങനെ തെറിച്ചു പോകുന്ന വെള്ളം അടുത്ത് നടക്കുന്നവൻ്റെ ദേഹത്ത് കൊണ്ടാൽ, അവൻ്റെ ഒരു നോട്ടമുണ്ട്. അതാണ് സഹിക്കാൻ വയ്യാത്തത്.</p><p>
മുടി ഉള്ളവർക്ക് അത് ഇടക്കിടെ വെട്ടണം, എണ്ണ തേക്കണം, തോർത്തണം, മുടി ചീകണം പിന്നെ ഇപ്പോൾ മുടി കറുപ്പിക്കുകയും വേണം.
എനിക്കതിൻ്റെ ആവശ്യമില്ല. ഒരു തരത്തിൽ പറഞ്ഞാൽ ഞാൻ ഭാഗ്യവാനാണ്.
എന്നാലും കഷണ്ടി ഇല്ലായിരുന്നെങ്കിൽ എന്ന് ഞാൻ അനാവശ്യമായി ചിന്തിച്ച് പോകുന്നു.</p><p>
ഒരു തവണ പ്രസിദ്ധനായ ആയുർവേദ ഡോക്ടറെ ഞാൻ പോയി കണ്ടു.
കഷണ്ടിയിൽ മുടി വരാൻ മരുന്നുണ്ടോ എന്നറിയാനായി
വളരെ നേരം കാത്തിരുന്ന ശേഷം അദ്ദേഹത്തെ കണ്ടു.
ഞാൻ ഒന്നും പറയാതെ ഇറങ്ങിപ്പോന്നു. അയാൾക്ക് എന്നെക്കാൾ കഷണ്ടി ഉണ്ടായിരുന്നു.</p><p>
ജയശ്രീ ഡോക്ടറെ കണ്ട് ഹോമിയോവിൽ മരുന്നുണ്ടോ എന്നന്വേഷിക്കണമെന്നുണ്ട്.
അത് ഈ മഹാമാരി ഒന്നടങ്കണ്ടേ.
എന്നാലും കറുത്ത ഇടതൂർന്ന മുടിയുമായി വരുന്ന എൻ്റെ പ്രായക്കാരെ കാണുമ്പോൾ, ഞാനും അങ്ങിനെയായിരുന്നെങ്കിൽ എന്ന തോന്നലുണ്ട്.
പിന്നീട് അവരുടെ വിഷമങ്ങൾ ആലോചിക്കുമ്പോൾ നല്ലത് കഷണ്ടിയാണെന്ന് തോന്നും.
കൊറോണ ക്ക് പോലും മരുന്നു കണ്ടു പിടിക്കാൻ ശ്രമിക്കുന്നവർക്ക് ഇക്കാര്യത്തിൽ യാതൊരു ശ്രദ്ധയുമില്ല.
പുരാണങ്ങളും കഷണ്ടിക്ക് എതിരാണ്.
അസൂയക്കും, കഷണ്ടിക്കും മരുന്നില്ല പോലും.
അതു കൊണ്ട് നല്ല കറുത്ത മുടിയുമായി വരുന്ന എൻ്റെ പ്രായക്കാരെ കാണുമ്പോൾ ഞാനെത്തിന് അസൂയപ്പെടണം.
നല്ലത് കണ്ണാടി നോക്കാതിരിക്കലാണ്.
ശരിക്കും പറഞ്ഞാൽ കഷണ്ടി ഉള്ളവനെ കഷണ്ടിയുടെ ഗുണമറിയൂ.</p>
            </p>
        </article>
    </main>

    <footer>
        <p>&copy; 2026 Chammana Haridas. All stories reserved.</p>
    </footer>
</body>
</html>
